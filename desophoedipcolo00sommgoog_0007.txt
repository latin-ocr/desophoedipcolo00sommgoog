ns soph. ned. col. stasimo secundo dissertatio.

Haud facile inter omnia Sophoclis cantica benigna
nobis tradita sorte ullum inveniatur, quod adeo magnas
explicandi et artis criticae exercendae praebeat difficul-
tates. quam Oedipi Colonensis stasimon secundum; neque
mirandum igitur est, quod, quamquam doctissimi jam
viri studium in explicando vel emendando hoc cantico
collocaverunt, nihilominus nondum plana sunt omnia, sed
iterum iterumque critici manum exigunt et commentatoris
non grammaticarum tantum rerum aliarumve verum etiam
ad metricam pertinentium. Namque si versuum singu·
lorum quoque spectamus compositionem, quas nullo alio
loco leges invenimuS, Sophoclem hocin componendo can·
tico observasse etiam obiter inspicienti apparet. Itaque
antequam de verbis ipsiS‚ quae tradita sunt, explanandis
vel emendandis disseram, de metricis rebus paulo accu -
ratius mihi liceat agere.

Quamquam Sophocles logaoedicorum versuum genus
maxima in parte coluit canticorum, attamen etiam stro·
pharum dactylicarum epitriticarum usum eum non· repu—
diavisse nonnulla docent exempla, velut Aj. 172 sqq.,
Trach. 94 sqq. Oed. R. 1086 sqq. all, in quibus leges a
Pindaro aliisque lyricis traditas accurate esse observatas
facile cognosci potest. Non semper tamen Sophocles
legibus illis se adstrinxit: inveniuntur enim nonnullae
strophae Oed. R. 863 sqq. 883 sqq. Trach. 633 sqq.
647 sqq. 953 sqq„ quae propter frequentem paroemiaci
logaoedici, ’ithyphallicn brevium epitritorum thesium etiam
in responsione cum longis usum a stropharum dactyli-
carum epitriticarum severitate satis longe po‘e't'am reces-

1

